Низами Гәнҗәви

Әбү Мөхаммәт Ильяс ибн Йосыф тәхәллүсе белән танылган — фарсы шигъриятенең классигы, урта гасырлар Көнчыгышының иң бөек шагыйрләренең берсе Фарсы эпик әдәбиятенең мактаулы шагыйрь-романтигы Фарсы эпик шигъриятенә аралашу теле һәм реалистик стилне кертүче.

Гадәти халык авыз-тел иҗаты һәм язма-тарихи хроникалардагы темаларын кулланып, Низами үзенең поэмалары аша Зур Ирандагы исламга кадәрге һәм хәзерге ислам чорларын берләштерә.

Низаминың героик-романтик шигърияте гасырлар дәвамында бар фарсы телле халыкны һәм аңа иярергә теләгән яшь шагыйрләр, язучылар һәм драматургларга озак еллар Персиянең үзендә генә түгел, бар тирә-юнь биләмәләрдә зур йогынты ясый Шулай ук күрше Азәрбайҗан, Әрмәнстан, Әфганстан, Грузия, Һиндстан, Иран, Пакъстан, Таҗикстан, Төркия, Үзбәкстан мәдәнияте дә моннан читтә калмый.

Аның иҗаты бөек шагыйрләр: Хафиз Ширази, Җәләлетдин Руми һәм Саади иҗатларына да йогынты ясый Аның биш мәснәвие («Хәмсә» күләмле поэмасы) төрле белем өлкәләреннән алынган темаларны чагылдыралар һәм дан казана Поэмаларның геройлары — Хөсрәү һәм Ширин, Ләйлә һәм Мәҗнүн, Искәндәр — бүгенге көндә дә барлык ислам дөньясында да, башка илләрдә дә билгеле.

1991 ел, тууына 850 ел тулу уңаеннан, ЮНЕСКО тарафыннан Низами җылы дип игълан ителә.

Дәвернең тарихи-мәдәни хәле
Илдигизиләр дәүләте хакиме Кызыл-Арслан Низами Ганҗәвинең кабул итә 1481 елгы кулъязмадан миниатюра Уолстер Сәнгать музее
1135/36 елдан 1225 елларга чаклы Әзербайҗанның тарихи өлкәләре (хәзерге Иран Әзербайҗанының бер өлеше) һәм Арранда, Персид Гыйрагының Бөек Атабәкләре Сәлҗүк солтаннары сыйфатында Илдегизиләр династиясе хакимлек иткән Бу династия башында Шәмсетдин Илдегиз торган Ул фарсы Гыйрагындагы (Көнбатыш Гыйрак) сәлҗүк солтанының иреккә җибәрелгән кол-солдаты, гүләм, чыгышы белән кыпчак булган.

Азәрбайҗан белән Арранга күрше генә Ширваншаһлар дәүләте булган Анда Кесранидлар династиясе хакимлек иткән Династия гарәпләрдән чыкса да, XI гасырда Кесранидлар фарсылашкан һәм үзләрен борынгы фарсы сәсәнит патшалырының варислары дип атаганнар.

Низами туган чорда Иран һәм Кавказ аръягына төрек-сәлҗүкләрнең басып керүенә йөз ел үткән була Француз тарихчысы Рене Груссе фикеренчә, сәлҗүк солтаннары, Персиянең солтаннары булып алгач, аны төркиләштермәгәннәр, ә киресенчә, «үз теләге белән, борынгы сәсәнит патшалар кебек, фарсы булып киткәннәр һәм иран халкын баскынчылардан саклаганнар» һәм иран мәдәниятен төркмәнлектән коткарганнар XII гасырның соңгы чирегендә, Низами «Хәмсә» китабына кергән поэмалар өстендә эшли башлагач, сәлҗүкләрнең югары җитәкчелегенең абруе төшкән, сәяси һәм социаль каршылыклар арткан вакыт була Шулай булса да фарсы мәдәнияте сәяси җитәкчелек таркау, ә фарсы теле — төп тел булган чакта нык үсә Бу хәл Низами яшәгән кавказ шәһәре Гәнҗәгә дә кагыла Шәһәрдә башлыча иран халкы яшәгән була Бу хакта Низаминың замандашы, Ганҗә шәһәрендә яшәгән әрмән тарихчысы Кириакос Ганза (1200-1271) да әйтә Урта гасырларда әрмәннәр иран теллеләрнең барысын да «парсик» дип атаганнар.

Низами яшәгән чорда Гәнҗә иран мәдәнияте үзәкләренең берсе була Бу хакта XIII гасыр шигърияте антологиясенең берсендә генә — 24 фарсы шагыйренең шигъриятен туплаган Нөсхә әл Мәҗлис — китабында җыелган әсәрләр ачык сөйли.

XI—XII гасырларда Гәнҗәнең иран телле халкы арасында көрдләр дә була Аларның туплануы көрдләрдән чыккан Шеддадидлар династиясе хакимлек итүеннән килә Көрдләрнең өстенлекле хәле, тарихчылар фикеренчә, Низаминың атасы Куманың монда күчеп килүенә дә бәйле, чөнки Низаминың әнисе көрд милләтле була. 

Биографиясе
Низаминың тормышы турында бик аз билгеле Бердәнбер мәгълүмат чыганагы — шәхси тормышыннан күп хәлләрне тасвирлаган әсәрләре генә.

Шуңа да аның исеме бихисап легендаларга чолганган.

Исеме һәм әдәби тәхәллүсе
Шагыйрнең шәхси исеме — «Ильяс», атасы — «Йосыф», дәү атасы — «Зәки» була Аның «Мөхәммәт» исемле улы тугач, бу исем дә шагыйрьнең тулы исеменә кушылып китә шулай итеп шагыйрьнең тулы исеме — Әбү Мөхаммәт Ильяс ибн Йосыф ибн Зәки Муайад, ә әдәби тәхәллүс (ләкаб) итеп ул «Низами» исемен ала Урта гасырдагы «биография»ләр, ягъни «тәзкирәт» язучылар бу исемне шулай аңлата: чигү — гаилә һөнәре була, ә Низами, шигъри әсәрләр иҗат итү өчен бу һөнәрдән ваз кичә Аның рәсми исеме болай була: Низам әд-Дин Әбү Мөхаммәт Ильяс ибн Йосыф ибн Зәки ибн Муайад Ян Рыпка үзенең язмаларында Хәким Джамал әд-Дин Әбү Мөхаммәт Ильяс ибн Йосыф ибн Зәки ибн Муайад Низами исеменең башка рәсми формасын да китерә.

Ышану буенча Низами сөннәт мөселман диненә карый.

